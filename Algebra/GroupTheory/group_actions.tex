\section{Azioni di gruppo}

\begin{definition}
    [Azione di un gruppo su un insieme] Sia $G$ un gruppo e $X$ un insieme qualunque. Si dice \emph{azione di G su X} un omomorfismo di gruppi \begin{align*}
        \phi : G &\to \SS(X)\\
        g &\mapsto \phi_g.
    \end{align*}
\end{definition}

Altre notazioni che useremo per la permutazione degli elementi di $X$ definita da $g$ sono $g \cdot x$ e $x^g$.

\begin{example}
    Se $X = G$ un possibile esempio è dato dal coniugio per $g$: l'applicazione $g \mapsto \phi_g$ dove $\phi_g(x) = gxg\inv$ è un omomorfismo tra il gruppo $G$ e il gruppo delle permutazioni degli elementi di $G$, dunque è un'azione di $G$ su $G$.
\end{example}
\begin{example}
    Sia $V$ un $\K$-spazio vettoriale. Allora l'applicazione \begin{align*}
        \phi : \units{\K} &\to \SS(V)\\
        \lambda &\mapsto \phi_\lambda
    \end{align*} e $\phi_\lambda(\vec{v}) = \lambda\cdot \vec v$ è un'azione del gruppo degli scalari sullo spazio vettoriale. Più in generale, potremmo definire uno spazio vettoriale come un gruppo abeliano additivo su cui è definita un'azione di $\units{\K}$ su $V$.
\end{example}

\subsubsection{Classe di equivalenza definita da un'azione}
Sia $\phi : G \to \SS(V)$ un'azione di gruppo. $\phi$ definisce su $X$ la seguente relazione: \begin{equation}\label{eq:eq_rel_group_action}
    x \sim y \iff \exists g \in G \text{ tale che } \phi_g(x) = y.    
\end{equation}

\begin{proposition}
    La relazione definita da un'azione di gruppo è una relazione di equivalenza.
\end{proposition}
\begin{proof}
    Sia $G$ un gruppo, $X$ l'insieme su cui $G$ agisce. Mostriamo che la relazione $\sim$ definita nella \eqref{eq:eq_rel_group_action} è una relazione di equivalenza.
    \begin{description}
        \item[Riflessività] Sia $x \in X$. Siccome $\phi$ è un omomorfismo di gruppi segue che $\phi(e_G) = \phi_e = \id$, da cui \[
            \phi_e(x) = \id(x) = x.    
        \]
        \item[Simmetria] Siano $x, y \in X$ tali che $x \sim y$, ovvero $\phi_g(x) = y$ per qualche $g \in G$. Mostriamo che $\phi_{g\inv}(y) = x$: applicando $\phi_{g\inv}$ ad entrambi i membri otteniamo \begin{align*}
            \phi_{g\inv}(y) &= \phi_{g\inv}\parens[\big]{\phi_g(x)} \\
            &= (\phi_{g\inv} \circ \phi_g)(x)\\
            &= (\phi(g\inv) \circ \phi(g))(x)\\
            &= (\phi(g)\inv \circ \phi(g))(x)\\
            &= x,
        \end{align*} da cui segue $y \sim x$.
        \item[Transitività] Siano $x, y, z \in X$ tali che $x \sim y$ e $y \sim z$, ovvero $\phi_g(x) = y$ e $\phi_h(y) = z$ per qualche $g, h \in G$. Allora vale che \begin{align*}
            z &= \phi_h\parens[\big]{\phi_g(x)}\\
            &= (\phi_{h} \circ \phi_g)(x)\\
            &= (\phi(h) \circ \phi(g))(x)\\
            &= \phi(hg)(x)\\
            &= \phi_{hg}(x),
        \end{align*} da cui segue che $x \sim z$.
    \end{description}
\end{proof}

\begin{remark}
    Notiamo che siccome $\phi$ è un omomorfismo di gruppi, se $\phi_g$ e $\phi_h$ sono le azioni di $g$ e $h$ sull'insieme $X$, allora la loro composizione sarà l'azione \[
        \phi_g \circ \phi_h = \phi(g) \circ \phi(h) = \phi(gh) = \phi_{gh}.    
    \] Invece, data l'azione $\phi_g$ di $g$ su $X$, segue che la sua inversa è $\phi_{g\inv}$: \begin{gather*}
        \phi_{g\inv} \circ \phi_g = \phi(g\inv) \circ \phi(g) = \phi(g)\inv \circ \phi(g) = \id.\\   
        \phi_g \circ \phi_{g\inv} = \phi(g) \circ \phi(g\inv) = \phi(g) \circ \phi(g)\inv = \id.\\ 
    \end{gather*}
\end{remark}

\begin{definition}[Orbita]
    Sia $G$ un gruppo che agisce sull'insieme $X$. Dato $x \in X$ si dice \emph{orbita di $x$} l'insieme \[
        \orb{x} \deq \set*{\phi_g(x) \given g \in G} \subseteq X.    
    \]
\end{definition}

\begin{remark}
    L'orbita di $x$ è esattamente la classe di equivalenza data dalla relazione di equivalenza definita in \eqref{eq:eq_rel_group_action}. In particolare se $R$ è un insieme di rappresentanti vale che \[
        X = \bigsqcup_{x \in R} \orb{x}.    
    \]
\end{remark}

\begin{definition}[Stabilizzatore]
    Sia $G$ un gruppo che agisce sull'insieme $X$. Dato $x \in X$ si dice \emph{stabilizzatore di $x$} l'insieme \[
        \Stab(G){x} \deq \set*{g \in G \given \phi_g(x) = x} \subseteq G.    
    \]
\end{definition}

\begin{proposition}
    [Lo stabilizzatore è un sottogruppo]
    Sia $G$ un gruppo che agisce sull'insieme $X$; sia inoltre $x \in X$. Allora vale che \[
        \Stab(G){x} \sgr G.    
    \]
\end{proposition}
\begin{proof}
    Innanzitutto $e_G \in \Stab(G){x}$ in quanto $\phi_e(x) = x$ (l'azione dell'identità è sempre l'identità).

    Supponiamo che $g \in \Stab(G){x}$, ovvero $\phi_g(x) = x$: mostriamo che anche $g\inv \in \Stab(G){x}$, ovvero $\phi_{g\inv} \in \Stab(G){x}$. Applichiamo ad entrambi i membri l'azione $(\phi_g)\inv$, ottenendo \begin{align*}
        (\phi_g)\inv(x) = (\phi_g)\inv\parens[\big]{\phi_g(x)} = x.
    \end{align*} Come abbiamo osservato precedentemente, $(\phi_g)\inv = \phi_{g\inv}$, da cui segue che $x = \phi_{g\inv}(x)$ e quindi $g\inv \in \Stab(G){x}$.

    Supponiamo infine che $g, h \in \Stab(G){x}$ e mostriamo che $hg \in \Stab(G){x}$. Infatti \begin{align*}
        \phi_{hg}(x) &= (\phi_h \circ \phi_g)(x)\\
        &= \phi_h\parens[\big]{\phi_g(x)}\\
        &= \phi_h(x)\\
        &= x.
    \end{align*}

    Dunque $\Stab(G){x}$ è un sottogruppo di $G$.
\end{proof}

\begin{remark}
    Consideriamo un'azione generica $\phi$ di un gruppo $G$ su un insieme $X$: sia $x \in X$ e siano $g, h \in G$ tali che $\phi_g(x) = \phi_h(x)$. Allora 
    \begin{align*}
        &\phi_g(x) = \phi_h(x)\\
        \iff &(\phi_{h\inv} \circ \phi_g)(x) = x\\
        \iff &\phi_{h\inv g}(x) = x\\
        \iff &h\inv g = \Stab(G){x}
        \iff &g\Stab(G){x} = h\Stab(G){x}.
    \end{align*}

    Esiste dunque una bigezione tra l'orbita di un elemento $x \in X$ e le classi laterali di $x$ in $G$:
    \begin{align*}
        \orb{x} &\biject \quot{G}{\Stab(G){x}}\\
        \phi_g(x) &\mapsto g\Stab(G){x}.
    \end{align*}

    Questa corrispondenza è
    \begin{description}
        \item[ben definita:] se $\phi_g(x) = \phi_h(x)$ allora $g\Stab(G){x} = h\Stab(G){x}$;
        \item[iniettiva:] se $g\Stab(G){x} = h\Stab(G){x}$ sicuramente $\phi_g(x) = \phi_h(x)$;
        \item[surgettiva:] le classi laterali di $\Stab(G){x}$ sono tutte e solo della forma $g\Stab(G){x}$ al variare di $g \in G$, e per ogni $g \in G$ segue che $\phi_g(x) \in \orb{x}$.
    \end{description}
\end{remark}

Segue quindi la seguente proposizione.
\begin{proposition}[Lemma Orbita-Stabilizzatore]
    \label{prop:lem_orb-stab}
    Sia $G$ un gruppo che agisce su un insieme $X$. Se $G$ è finito, allora per ogni $x \in X$ vale che \begin{equation}
        \card{G} = \card{\orb{x}} \cdot \card{\Stab(G){x}}.
    \end{equation}
    In particolare quindi $\card{\orb{x}}$ divide $\card{G}$.
\end{proposition}
\begin{proof}
    Per la bigezione mostrata sopra, la cardinalità dell'orbita di $x$ è uguale al numero di classi laterali di $\Stab(G){x}$ in $G$, ovvero \[
        \card{\orb{x}} = \GrpIndex{G : \Stab(G){x}} = \frac{\card G}{\card{\Stab(G){x}}},    
    \] da cui segue la tesi.
\end{proof}

\subsubsection{Azione di coniugio}
Sia $G$ un gruppo che agisce su se stesso tramite l'azione di coniugio: ovvero \begin{align*}
    \phi : G &\to \SS(G)\\
           g &\mapsto 
    \begin{alignedat}[t]{1}
        \phi_g : G &\to G\\
                 x &\mapsto gxg\inv.
    \end{alignedat}
\end{align*}

Abbiamo già osservato che questa è un'azione. Sia ora $x \in G$ qualunque. Allora l'orbita di $x$ è data da
\begin{align*}
    \orb{x} 
    &= \set{\phi_g(x) \given g \in G}\\
    &= \set{gxg\inv \given g \in G}\\
    &= \Cl{x},
\end{align*}
dove $\Cl{x}$ rappresenta la classe di coniugio di $x$.

Invece lo stabilizzatore di $x$ in $G$ è:
\begin{align*}
    \Stab(G){x} 
    &= \set{g \in G \given \phi_g(x) = x}\\
    &= \set{g \in G \given gxg\inv = x}\\
    &= {g \in G \given gx = xg}\\
    &= \Zentr(G){x},
\end{align*}
ovvero il centralizzatore di $x$ in $G$.

Per il \nameref{prop:lem_orb-stab}, segue che, se $G$ è finito: \[
    \card{G} = \card{\Cl{x}} \cdot \card{\Zentr(G){x}},  
\] ovvero $\card{\Cl{x}} \divides \card{G}$.

Osserviamo un'altra importante proprietà dei gruppi normali.
\begin{proposition}[I gruppi normali sono unione di classi di coniugio]
    \label{prop:H_normal_iff_union_conj}
    Sia $G$ un gruppo, $H \sgr G$. Allora $H \normal G$ se e solo se $H$ è unione di intere classi di coniugio.
\end{proposition}
\begin{proof}
    Mostriamo entrambi i versi dell'implicazione.
    \begin{description}
        \item[($\implies$)] Se $H \normal G$ allora per ogni $g \in G$ vale che $gHg\inv \subseteq H$, ovvero per ogni $g \in G, h \in H$ vale che $ghg\inv \in H$, ovvero per ogni $h \in H$ vale che $\set{ghg\inv \given g \in G} = \Cl{h} \subseteq H$, ovvero $H$ è unione di intere classi di coniugio.
        \item[($\impliedby$)] Supponiamo $H$ sia un sottogruppo di $G$ dato dall'unione di intere classi di coniugio. Allora per ogni $h \in H$ segue che $\Cl{h} \in H$, ovvero per ogni $g \in G$ vale che $gHg\inv \subseteq H$, cioè $H \normal G$. \qedhere 
    \end{description}
\end{proof}

\subsubsection{Coniugio di sottogruppi}
Sia $G$ un gruppo e $X$ l'insieme di tutti i suoi sottogruppi. Definiamo la seguente azione di $G$ su $X$:
\begin{align*}
    \phi : G &\to \SS(X)\\
           g &\mapsto 
    \begin{alignedat}[t]{1}
        \phi_g : X &\to X\\
                 H &\mapsto gHg\inv.
    \end{alignedat}
\end{align*}

Mostriamo innanzitutto che $\phi$ rappresenta effettivamente un'azione:
\begin{description}
    \item[Omomorfismo] Siano $g, h \in G$. Allora per ogni $H \in X$ vale che \[
        \phi_{gh}(H) = (gh)H(gh)\inv = g(hHh\inv)g\inv = (\phi_g \circ \phi_h)(H).
    \]
    \item[Bigettività] Sia $g \in G$ qualunque. Mostriamo che $\phi_g$ è una bigezione e $\phi_{g\inv}$ è la sua inversa: per ogni $H \in X$ vale che \begin{align*}
        &(\phi_{g\inv} \circ \phi_g)(H) = \phi_{g\inv}(gHg\inv) = g\inv gHg\inv g = H.\\
        &(\phi_{g} \circ \phi_{g\inv})(H) = \phi_{g}(g\inv Hg) = gg\inv Hgg\inv = H.
    \end{align*}
\end{description}

Segue quindi che $\phi$ è un'azione di $G$ sui suoi sottogruppi. Sia $H \sgr G$. L'orbita di $H$ rispetto a questa azione è \[
    \orb{H} = \set{\phi_g(H) \given g \in G} = \set{gHg\inv \given g \in G},
\] ovvero è l'insieme dei sottogruppi di $G$ coniugati ad $H$. Invece lo stabilizzatore di $H$ è \[
    \Stab(G){H} = \set{g \in G \given \phi_g(H) = H}
    = \set{g \in G \given gHg\inv = H} = \Normaliser(G){H},
\] ovvero è il normalizzatore del sottogruppo $H$ in $G$.

Osserviamo che, per il \nameref{prop:lem_orb-stab}, il numero di coniugati di $H$ è dato da \[
    \card{\orb{H}} = \frac{\card{G}}{\card{\Normaliser(G){H}}}    
\]
\begin{proposition}
    Sia $G$ un gruppo e $H \sgr G$. 
    Consideriamo l'azione di $G$ sull'insieme dei suoi sottogruppi data dal coniugio.
    Le seguenti affermazioni sono equivalenti:
    \begin{enumerate}[label={(\roman*)}]
        \item $H \normal G$.
        \item $\orb{H} = \set{H}$.
        \item $\Stab(G){H} = G$.
    \end{enumerate}
\end{proposition}
\begin{proof}
    Dimostriamo la catena di implicazioni \[
        (i) \implies (ii) \implies (iii) \implies (i).    
    \]
    \begin{description}
        \item[($(i) \implies (ii)$)] Se $H \normal G$ allora $gHg\inv = H$ per ogni $g \in G$, da cui $\orb{H} = \set{H}$.
        \item[($(ii) \implies (iii)$)] Supponiamo che \[
            \orb{H} = \set{gHg\inv \given g \in G} = \set{H}.    
        \] Questo significa che per ogni $g \in G$ vale che $gHg\inv = H$, da cui $\Stab(G){H} = G$.
        \item[($(iii) \implies (i)$)] Supponiamo $\Stab(G){H} = G$. Allora per ogni $g \in G$ vale che $gHg\inv = H$, da cui $H \normal G$.
    \end{description}
\end{proof}

\subsection{Formula delle classi}
Sia $G$ un gruppo; consideriamo l'azione $\phi$ di $G$ su se stesso data dal coniugio.

Ricordiamo che, dato $x \in G$, la classe di coniugio di $x$ mediante $\phi$ è \[
    \Cl{x} \deq \orb{x} = \set{\phi_g(x) \given g \in G} = \set{gxg\inv \given g \in G}.    
\]

Sicuramente $x \in \orb{x}$ in quanto $x = \phi_{e_G}(x)$; inoltre possiamo notare che $\Cl{x} = \set{x}$ se e solo se per ogni $g \in G$ vale che $gxg\inv = x$, ovvero $x$ è un elemento del centro di $G$.

Più in generale se $G$ è finito vale il \nameref{prop:lem_orb-stab}, da cui $\card{G} = \card{\Cl{x}}\cdot \card{\Zentr(G){x}}$. Allora vale che $\Cl{x} = \set{x}$ se e solo se $\card{\Cl{x}} = 1$, da cui $\card{G} = \card{\Zentr(G){x}}$, ovvero $G = \Zentr(G){x}$ (poiché $G$ è finito), da cui $x \in \Zentr{G}$.

Siccome le classi di coniugio formano le classi di equivalenza della relazione data dall'azione di coniugio, dato un insieme di rappresentanti $R$ segue che \[
    G = \bigdisjunion_{x \in R} \orb{x} = \bigdisjunion_{x \in R} \Cl{x}.
\] Se $G$ è finito, passando alle cardinalità si ottiene \[
    \card{G} = \sum_{x \in R} \card*{\Cl{x}}. 
\] Siccome abbiamo notato prima che gli elementi del centro formano classi di coniugio con un solo elemento possiamo separarle dalle altre, ottenendo
\begin{align*}
    \card{G} &= \sum_{x \in R} \card*{\Cl{x}}\\
    &= \sum_{x \in \Zentr{G}} \card*{\Cl{x}} + \sum_{x \in R \setminus \Zentr{G}} \card*{\Cl{x}}\\
    &= \sum_{x \in \Zentr{G}} 1 + \sum_{x \in R \setminus \Zentr{G}} \frac{\card*{G}}{\card*{\Zentr(G){x}}}\\
    &= \card*{\Zentr{G}} + \sum_{x \in R \setminus \Zentr{G}} \frac{\card*{G}}{\card*{\Zentr(G){x}}}.
\end{align*}

Vale quindi la seguente formula.
\begin{theorem}
    [Formula delle classi]
    Sia $G$ un gruppo finito e sia $R$ un insieme di rappresentanti delle classi di coniugio di $G$.
    Allora \begin{equation}
        \label{eq:class_formula}
        \card*{G} = \card*{\Zentr{G}} + \sum_{x \in R \setminus \Zentr{G}} \frac{\card*{G}}{\card*{\Zentr(G){x}}}.
    \end{equation}
\end{theorem}

Osserviamo che la formula delle classi non vale solo per $G$, ma anche per tutti i sottogruppi normali di $G$. Infatti per la \autoref{prop:H_normal_iff_union_conj} segue che \[
    H = \bigunion_{x \in R \inters H} \Cl{x},    
\] dunque se $H$ è finito si ha \begin{align*}
    \card*{H} &= \sum_{x \in R \inters H} \Cl{x}\\
    &= \sum_{x \in \Zentr{G} \inters H} 1 + \sum_{{x \in (R \setminus \Zentr{G}) \inters H}} \Cl{x}\\
    &= \card*{\Zentr{G} \inters H} + \sum_{{x \in (R \setminus \Zentr{G}) \inters H}} \Cl{x}. 
\end{align*}

\subsection{$p$-Gruppi}

\begin{definition}
    Sia $p \in \Z$ primo. Si dice \emph{$p$-gruppo} un gruppo finito di ordine $p^k$ per qualche $k \in \N$.
\end{definition}

\begin{proposition}
    [Il centro di un $p$-gruppo è non banale]
    \label{prop:p-group_center_is_nontrivial}
    Sia $G$ un $p$-gruppo di ordine $p^n$. Allora $\Zentr{G} \neq \set{e_G}$.
\end{proposition}
\begin{proof}
    Per la formula delle classi vale che \[
        p^n = \card*{G} = \card*{\Zentr{G}} + \sum_{x \in R \setminus \Zentr{G}} \frac{\card*{G}}{\card*{\Zentr(G){x}}}.
    \]
    Notiamo che se $x \in R \setminus \Zentr{G}$ allora $\Cl{x} = \dfrac{\card*{G}}{\card*{\Zentr(G){x}}} > 1$, in quanto le uniche classi di coniugio formate da un singolo elemento sono date dagli elementi del centro di $G$. Segue quindi che per ogni $x \in R \setminus \Zentr{G}$ vale che \[
        p \divides \frac{\card*{G}}{\card*{\Zentr(G){x}}},
    \] da cui $p$ divide la somma di questi rapporti.

    Per differenza segue dunque che $p \divides \card*{\Zentr{G}}$, da cui $\Zentr{G}$ è non banale.
\end{proof}

\begin{proposition}
    Un gruppo di ordine $p^2$ è necessariamente abeliano.
\end{proposition}
\begin{proof}
    Sia $G$ un gruppo di ordine $p^2$: siccome è un $p$-gruppo per la \autoref{prop:p-group_center_is_nontrivial} il centro di $G$ è non banale, da cui $\Zentr{G}$ ha ordine $p$ o $p^2$.

    Se per assurdo $\Zentr{G}$ avesse ordine $p$ allora $\quot{G}{\Zentr{G}}$ ha ordine $p$, ovvero è ciclico. Tuttavia questo (per la \autoref{prop:G/Z(G)_cyclic=>abelian_G}) implica che $G$ è abeliano, il che è assurdo in quanto abbiamo assunto che il suo centro fosse diverso dall'intero gruppo.

    Segue quindi che $\card*{\Zentr{G}} = p^2$, ovvero $G = \Zentr{G}$ da cui $G$ è abeliano.
\end{proof}